248 RAROLUs.

objiciebantur criminibus. Qui tamen, postquam nul-
lus eorumdem criminum probator esse voluit, coram
omni populo in basilica beati Petri apostoli, Evange- Ι
lium ferens, ambonem conscendit, invocatoque Sanctae
Trinitatis nomine, de objectis se criminibus jure-
jurando ( 1) purgavit. Eadem die Zacharias presbyter
quem rex Hierosolymam miserat, cum duobus mona-
chis quos patriarcha cum eo ad regem misit, Romam
venit, qui, benedictionis gratia, claves sepulcri Domi-
nici ac loci Calvariae cum vexillo detulerunt. Quos rex
henigne receptos per aliquot dies secum detinuit, et
redire volentes remuneratos absolvit.

DCCCI.

lpse autem cum die sacratissima Natalis Domini ad
missarum solemnia celebranda basilicam beati Petri
apostoli fuisset ingressus ‚ et coram altari, ubi ad ora-
tionem se inclinaverat, assisteret, Leo papa coronam
capiti ejus imposuit , cuncto Romanorum populo ac·-
clamante : Karolo Augusto, a Deo coronato, magno
et pacifico imperatori Romanorum, vita et vic-toria l
Post quas laudes ab eodem pontifice more antiquorum
principum adoratus est, ac deinde, omisso Patricii no-
mine, Imperator et Augustus appellatus. Post paucos
vero dies, jubente ipso, ii qui eundem pontificem
anno superiore deposuerunt, in judicium adducti, et
habita de eis quaestione, secundum legem Romanam,
ut majestatis rei, capitis damnati sunt (2). Pro quibus

(ι) lta habet l). Bonq cuni Nucnar. comite et codd. llannov. ct 'vin-
dobonn. ¹10 ct 900. ν l'crtz ; juranda
“JJ l) Rouq. vl Nili-nar. coines , lrgem Romanorum. ul ι”·”””””’ '‘⁷¹‘ae

