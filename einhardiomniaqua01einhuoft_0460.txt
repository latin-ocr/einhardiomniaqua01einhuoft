334 HLU DOWICUS.

comitis filiam, nomine Judith‚ duxit uxorem. Ite-
rumque conventus mense julio apud Ingelheim pa-
latium habitus, et exercitus de Italia in Pannoniam
propter Liudewiti rebellionem missus , qui rebus pa—
rum prospere gestiS‚ infecto pene negotio regressus
est. Liudewitus vero superbia elatus, legatos quasi
pacem petendo ad imperatorem misit,· conditiones
quasdam proponens , ad quarum concessionem ea
quae juberentur se facturum pollicebatur. Quas cum
imperator non reciperet, aliasque ei per suos legatos
proponeret, permanendum sibi in inchoata perfidia
velut optimum judicans, missis circumquaque legatis,
vicinas juxta se (Ι) gentes ad bellum sollicitare cura-
vit. Timotianorum quoque populum, qui dimissa
Bulgarorum societate ad imperatorem venire ac di-
tioni ejus se permittere gestiebat, ne hoc efficeret, ita
intercepit ac falsis persuasionibus illexit, ut, omisso
quod facere cogitabat, perfidiae illius socius et adjutor
existeret. Exercitu vero de Pannonia reverso, Cado-
lah, dux Forojuliensis, febre correptus, in ipsa mar-
chia decessit. Cui cum Baldricus esset subrogatus, et
in carantanorum regionem, quae ad ipsius curam per-
tinebat, fuisset ingressus, obvium ibi habuit Liude-
witi exercitum, quem juxta Dravum fluvium iter agen-
tem parva manu aggressus, pluribus interfectis, et
avertit, et de illa provincia fugavit. Borna vero, dux
Dalmatiae, cum magnis copiis ad Colapium (2) flu-
vium Liudewito ad se venienti occurrens, in prima
congressione a Guduseanis deseritur3 auxilio tamen

 

(ι) Iun-ta sc deest ap. Nuen. comit. et l). Bouq.

(Ἰ) ΑΙ. Colampium,

