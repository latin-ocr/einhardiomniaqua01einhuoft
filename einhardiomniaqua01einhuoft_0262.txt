138 PIPPINUS.

justitias (1) redditurum, obsides qui imperarentur
daturum : dedit etiam duos de primoribus gentis, Adal-
garium et Itherium. Et hoc facto ‚ commotum contra
se regis animum adeo mitigavit (2), ut statim bello
desisteret. Nam acceptis obsidibus, qui acl fidem pro-
missionibus faciendam dati sunt , rex bello abstinuit ‚
domumque reversus, dimisso exercitu, in villa Cari-

siaco hiemavit, in qua et Natalem Domini et Pascha
celebravit.

DCCLXI.

Waifarius dux, quamquam obsides dedisset, sacra-
mentaque jurasset, satius tamen ratus ‚ si (5) de illato
sibi, anno superiore, bello ultionem exigeret , exerci-
tum suum , qui Francorum possessiones popularetur,
usque ad Cabillonem civitatem fecit accedere. Quod
cum Pippino regi generalem conventum agenti in villa
Duria fuisset nunciatum, coactis undique auxiliis,
cum magno belli apparatu Aquitaniam ingressus, quae-
dam oppida atque castella manu cepit : in quibus prae-
cipua fuere Burbonis , Cantilla, Clarmontis. Quae-
dam (4) se victori ultro dediderunt (5), maximeque
Arvernorum castella, quae tunc bello premebantur.
Rex tamen cuncta quae extra munitiones invenit, ferro

(ι) D. Bouq. ecclesiis jura sua.
(2) D. Bouq. ι’ία contra se commotum regis animum m.
(5) δι’ deest ap. D. Bouq. et pro exigeret legit exigere.
(4) Cod. Vindobon. 654 z quse.
(5) Codd. vindobon. no et 990, et D. Bouq. dederunt.

