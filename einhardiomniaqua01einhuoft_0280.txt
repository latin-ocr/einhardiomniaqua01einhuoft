*156 KAROLUS.

supervacuam patienter (ι) tulit. Celebravitque Nata-
lem Domini Attiniaco, et Pascha Haristallio.

DCCLXXII.

Romae Stephano papa defuncto , Hadrianus in pon-
tificatu successit. Rex vero Karolus‚ congregato apud
Wormaciam generali conventu , Saxoniam bello ag-
gredi statuit, eamque sine mora ingressus, ferro et
igne cuncta depopulatus ‚ AEresburgum castrum cepit,
idolum quod Irminsul (2) a Saxonibus vocabatur
evertit. In cujus destructione cum in eodem loco per
triduum moraretur, contigit ut, propter continuam
coeli serenitatem exsiccatis omnibus illius loci rivis ac
fontibus, aqua ad bibendum inveniri non posset. Sed
ne diutius siti confectus laboraret exercitus, divinitus
factum creditur, ut quadam die ‚ cum juxta morem
tempore meridiano cuncti quiescerent, juxta mon-
tem (3), qui castris erat contiguus, tanta vis aquae in
concavo (4) cujusdam torrentis eruperit , ut cuncto
exercitui sufficerent. Tum rex, idolo destructo , ad
Wisuram fluvium accessit ‚ ibique a Saxonibus duo-
decim obsides accepit. Inde in Franciam reversus, in
villa Haristallio et Natalem Domini et sanctam Pascha-
lis festi solemnitatem (5) celebravit.

(ι) Ita habet Pertz , et recte. D. Bouq. impatienter.

(2) Cod. vindobon. 654 ε Irminsula Saxonibus. Cod. ejusd. bi-
blioth. 990 : Yrtm'nsul saxonibus.

(5) D. Bouq. prope montem.
(4) D. Bouq. aquarum in concavitate.
(5) D. Bouq. sanctum Pascha²

