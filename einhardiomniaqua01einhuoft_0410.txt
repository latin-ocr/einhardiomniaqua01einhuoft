‘284 RAROLUS.

Imperator autem, cum ei multa de jactantia et super-
bia regis Danorum nuntiarentur, statuit trans Albim
fluvium civitatem aedificare , Francorumque in ea po-
nere praesidium. Cumque ad hoc per Galliam atque
Germaniam homines congregasset, armisque ac caete-
ris ad usum necessariis rebus instructos per Frisiam ad
locum destinatum ducere jussisset, Thr‘asco dux Abo-
dritorum in emporio Reric ab hominihus Godofridi
per dolum interfectus est. Sed imperator, postquam
locus civitati constituendae (ι) fuerat exploratus,
Egbertum (2) comitem huic negotio exsequendo
praeficiens, Albim traicere et locum jussit occupare.
Est autem locus super ripam Sturiae fluminis, vo-
cabulo Esesfelth (3) , et occupatus est ab Egberto
et comitibus Saxonicis circa idus martias, et mu-
niri coeptus.

Aureolus comes, qui in commercio Hispaniae atque
Galliae trans Pyrineum contra oscam et Caesarau—
gustam residebat, defunctus est, et Amoroz (4) ‚ prae-
fectus Caesaraugustae atque Oscae, locum ejus invasit,
et in castellis illius praesidia disposuit, missaque ad
imperatorem legatione, sese cum omnibus quae liabe-
bat in deditionem illi venire velle promisit. Eclypsis
lunae contigit vu kal. januar.

(1) Codd. Trevir. et Vindobon. 110 et 990 z civitati construendce.
Cod. Hannov. exstruendce.

(7.) Al. Egibertwn.

(5) All. Exjkltlz, Efscll, Esscsjfcld.

(si) Al. Amat-oz.

