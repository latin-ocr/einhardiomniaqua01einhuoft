336 HLUDOWICUS.

praetorianorum suorum protectus , evasit.. Periit in eo
praelio Dragamosus (1), socer Liudewiti , qui in exor-
dio desectionis, relicto genero, Bornae se conjunxerat.
Guduscani domum regressi, iterum a Borna (2) subi-
guntur. At LiudeWitus occasionem nactus, cum valida
manu, decembrio mense, Dalmatiam ingressus, ferro et
igne cuncta devastat. Cui cum Borna se-penitus impa-
rem conspiceret, omnia sua castellis inclusit, et ipse
cum delecta manu nunc a tergo, nunc a latere insis-
tens, Liudewiti copias et noctu et interdiu quacum-
que (5) poterat laceravit, neque eum in sua provincia
impune versari permisit3 ad extremum gravi damno
affectum, reglone sua coegit excedere (4), tribus homi-
num millibus de exercitu illius interfectis, et trecentis
vel eo amplius caballis captis, praeter sarcinas et spolia
diversi generis direpta; quae qualiter gesta fuerint,
per legatos suos imperatori nunciare curavit.

At in partibus occiduis, Pippinus , imperatoris
filius, jussu patris Wasconiam cum exercitu ingres-
sus, sublatis ex ea seditiosis, totam eam provinciam
ita pacavit, ut nullus in ea rebellis aut inobediens re-
mansisse videretur. Harioldus quoque jussu impera-
toris ad naves suas per Abodritos reductus, in patriam,
quasi regnum ibi accepturus, navigavit, cui se duo ex
filiis Godefridi, quasi una cum eo regnum habituri,
sociasse dicuntur, aliis duobus patria expulsis. Sed hoc

(1) All. Dramagosus, Dragomosus.
(2) Voces a Barna in cod. Vindobon. 654 desiderantur.
(3) D. Bouq cum Nuenar. comite : ubicunque.

(4) Codd. Hannover. et Vindobonn. 110 et 990 hic legunt τ g. cIe
(sffi'cluz regione ςιιιι cepi! escedcm.

