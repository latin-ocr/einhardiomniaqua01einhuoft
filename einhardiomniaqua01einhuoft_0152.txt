28 VITA KAROLI IMPERATORIS.

ciperent , et Francis adunati, unus cum eis populus
efficerentur.

VIII. Hoc bello (1), licet permultum (2) temporis
spatium traheretur, ipse non amplius eum hoste quam
bis acie conflixit, semeljuxta montem qui Osnengi (5)
dicitur, in loco Theotmelli (4) nominato, et iterum
apud Hasam (5) fluvium, et hoc uno mense paucis-
que (6) interpositis diebus. His duobus praeliis hostes
adeo profligati ac devicti sunt, ut ulterius regem
neque provocare, neque venienti resistere ‚ nisi aliqua
loci munitione defensi, auderent. Plures tamen eo
bello tam ex nobilitate Francorum quam Saxonum ,
et functi summis honoribus, viri consumpti sunt,
tandemque anno tricesimo tertio finitum est, cum
interim tot ao tanta in diversis terrarum partibus bella
contra Francos et exorta sint et sollertia regis admi-
nistrata ‚ ut merito intuentibus in dubium venire
possit, utrum in eo aut laborum patientiam, aut feli-
citatem potius mirari conveniat. Nam biennio ante

(1) D. Bouquet, cum plurimis codd. ι bellum.

(2) Sic D. Bouquet et plerique codd.--Pertz : permultum temporis
spatio.

(5) D. Bouq. Osneggi; ap. codd. Osnengi, Osnigni, Hosneggi‚
lVeggi, Osieedi.

(4) All. Teolmallz', Telzlmelli, leeotmille, leeothmelli, Theoti-
nelli, leeolinolli, Tlceotmolli, Theotlzmolli, Thietmelli.—Nuenar.
comes : leielmelle.

(5) All. Asa, Uasam, Uasera, Hasnm, Asam, Hem.

(6) Non nulli codd. paucis quoquc.

