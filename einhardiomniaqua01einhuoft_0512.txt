386 HLUDOWICUS.

in regnum suum eum fecit restitui. Dum haec aguntur,
Hildoinus , abbas monasterii sancti Dionysii martyris,
Romam mittens, annuente precibus ej us Eugenio sanctae
sedis apostolicae tunc praesule, ossa beatissimi martyris
Christi Sebastiani accepit, et ea apud. suessonam ci-
vitatem in basilica sancti Medardi collocavit, ubi dum
adhuc inhumata in loculo , in quo allata fuerant ,
juxta tumulum sancti Medardi jacerent, tanta signo-
rum ac prodigiorum multitudo claruit, tanta virtu—
tum vis in omni genere sanitatum per divinam gratiam
in nomine ejusdem beatissimi martyris enituit, ut a
nullo mortalium eorundem miraculorum aut nume-
rus comprehendi aut varietas verbis valeat enuntiari;
quorum quaedam tanti stuporis esse narrantur, ut
humanae imbecillitatis fidem excederent, nisi certum
esset Dominum nostrum Jesum Christum, pro quo
idem beatissimus martyr passus esse dinoscitur, omnia
quae vult facere posse per divinam potentiam , in qua
illi omnis creatura in coelo et in terra subjecta est ( ι),

DCCC XXVII.

Imperator Helisachar presbyterum et abbatem et
cum eo Hildibrandum atque Donatum comites ad mo·-
tus Hispanicae marcae componendos misit. Ante quo-

(1) Hic Frelierus de Hildoiuo abbate plurima addit qur? in codd„
liginliarili non reperiri.- 053.

